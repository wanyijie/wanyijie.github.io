<!DOCTYPE html>
<html lang="en" dir="ltr">
<head>
  <meta charset="UTF-8">
<meta name="viewport" content="width=device-width, initial-scale=1.0">
<meta name="description" content="天子无妻，告人无匹也。四海之内无客礼，告无适也。足能行，待相者然后进；口能言，待官人然后诏。不视而见，不听而聪，不言而信，不虑而知，不动而功，告至备也。天子也者，势至重，形至佚，心至愈；志无所诎，形无所劳，尊无上矣。《诗》曰：“普天之下；莫非王土；率土之滨，莫非王臣。”此之谓也。 圣王在上，分义行乎下，则士大夫无流淫之行，百吏官人无怠慢之事，众庶百姓无奸怪之俗，无盗贼之罪，莫敢犯上之禁。天下晓然皆知夫盗窃之人不可以为富也，皆知夫贼害之人不可以为寿也，皆知夫犯上之禁不可以为安也。由其道则人得其所好焉，不由其道则必遇其所恶焉。是故刑罚綦省而威行如流，世晓然皆知夫为奸则虽隐窜逃亡之由不足以免也，故莫不服罪而请。《书》曰：“凡人自得罪。”此之谓也。 故刑当罪则威，不当罪则侮；爵当贤则贵，不当贤则贱。古者刑不过罪，爵不逾德。故杀其父而臣其子，杀其兄而臣其弟。刑罚不怒罪，爵赏不逾德，分然各以其诚通。是以为善者劝，为不善者沮；刑罚綦省而威行如流，政令致明而化易如神。传曰：“一人有庆，兆民赖之。”此之谓也。乱世则不然：刑罚怒罪，爵赏逾德，以族论罪，以世举贤。故一人有罪而三族皆夷，德虽如舜，不免刑均，是以族论罪也。先祖当贤，后子孙必显，行虽如桀、纣，列从必尊，此以世举贤也。以族论罪，以世举贤，虽欲无乱，得乎哉！《诗》曰：“百川沸腾，山冢崒崩，高岸为谷，深谷为陵。哀今之人，胡憯莫惩！”此之谓也。 论法圣王，则知所贵矣；以义制事，则知所利矣。论知所贵，则知所养矣；事知所利，则知所出矣。二者，是非之本，得失之原也。故成王之于周公也，无所往而不听，知所贵也。桓公之于管仲也，国事无所往而不用，知所利也。吴有伍子胥而不能用，国至于亡，倍道失贤也。故尊圣者王，贵贤者霸，敬贤者存，慢贤者亡，古今一也。故尚贤使能，等贵贱，分亲疏、序长幼，此先王之道也。故尚贤使能，则主尊下安；贵贱有等，则令行而不流；亲疏有分，则施行而不悖；长幼有序，则事业捷成而有所休。故仁者，仁此者也；义者，分此者也；节者，死生此者也；忠者，惇慎此者也；兼此而能之，备矣；备而不矜，一自善也，谓之圣。不矜矣，夫故天下不与争能而致善用其功。有而不有也，夫故为天下贵矣。《诗》曰：“淑人君子，其仪不忒；其仪不忒，正是四国。”此之谓也。
虽小道,必有可观者焉;致远恐泥,是以君子不为也 不知，无害为君子，知之无损为小人 诚于中，形于外，故君子必慎其独也 欲掩其恶，而卒不可掩;欲诈为善，而卒不可诈，则亦何益之有哉?此君子所以重以为戒，而必谨其独也 君子不妄动，动必有道 君子不徒语，语必有理 君子不苟求，求必有义 君子不虚行，行必有正 君子有九思：视思明，听思聪，色思温，貌思恭，言思忠，事思敬，疑思问，忿思难，见得思义 君子周而不比，小人比而不周 君子喻于义，小人喻于利 君子爱财，取之有道.贞妇爱色，纳之以礼 君子坦荡荡，小人常戚戚 君子道者三，我无能焉：仁者不忧，知者不惑，勇者不惧 君子义以为上。君子有勇而无义为乱；小人有勇而无义为盗 君子中庸，小人反中庸 君子之交淡如水 君子一言，驷马难追 天行健，君子以自强不息；地势坤，君子以厚德载物 君子之学，非为通也。为穷而不困，忧而意不衰也，知祸福终始而心不惑也 君子固穷，小人穷斯滥矣 富与贵，是人之所欲也，不以其道得之，不处也；贫与贱，是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是 君子以同道为朋，小人以同利为朋
君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也，君子于其言，无所苟而已矣 酒中不语真君子，财上分明大丈夫。 贼是小人，智过君子。君子固穷，小人穷斯滥矣 君子爱财，取之有道。 君子安贫，达人知命。 小人肥口，君子肥身。 君子千钱不计较，小人一钱恼人心。 门为小人而设，锁乃君子之防。 能言不是真君子，善处方为大丈夫！ 君子千里同舟，小人隔墙易宿。 强盗口内出赦书，君子口中无戏言。 栽树要栽松柏，结交要结君子。 门内有君子，门外君子至；门内有小人，门外小人至。 君子之交淡以成，小人之交甘以坏。 贤者不炫已之长，君子不夺人所好。 君子修其道德，不为穷困而改节。
君子无过行，小人嫉之亦不能容。可知君子处小人，必平其气以待之，不可稍形激切也。 风俗日趋于奢淫靡所底止，安得有敦古朴之君子，力挽江河。 大丈夫处事，论是非不论祸福。士君子立言，贵平正尤贵精详。 浪子回头，仍不惭为君子。贵人失足，便贻笑于庸人。 闻人誉言，加意奋勉，闻人谤语，加意警惕，此君子修己之功也。 君子存心但凭忠信，而妇孺皆敬之如神，所以君子落得为君子。 君子以名教为乐，岂如稽阮之逾闲。圣人以悲悯为心，不取沮溺之忘世。 知过能改，便是圣人之徒。恶恶太严，终为君子之病。 数虽有定，而君子但求其理，理既得，数亦难违。变固宜防，而君子但守其常，常无失，变亦能御。 儒者多文为富，其文非时文也。君子疾名不称，其名非科名也。 才觉已有不是，便决意改图，此立志为君子也。明知人议其非，偏肆行无忌，此甘心为小人也。 义之中有利，而尚义之君子，初非计及于利也。利之中有害，而趋利之小人，并不顾其为害也。 隐微之衍，即干宪典，所以君子怀刑也。技艺之末，无益身心，所以君子务本也。
危邦不入，乱邦不居，天下有道则入，无道则隐。邦有道，贫且贱焉，耻也。邦无道，富且贵焉，耻也。 防祸于先而不致于后伤情。知而慎行，君子不立于危墙之下，焉可等闲视之。 苍蝇附骥 捷则捷矣 难辞处后之羞；茑萝依松 高则高矣 未免仰扳之耻.所以君子宁以风霜自挟 毋为鱼鸟亲人。 士君子之涉世，於人不可轻为喜怒，喜怒轻，则心腹肝胆皆为人所窥；于物不可重为爱憎，爱憎重，则意气精神悉为物所制。 一点不忍的念头，是生民生物之根芽；一段不为的气节，是撑天撑地之柱石。故君子于一虫一蚁不忍伤残，一缕一丝勿容贪冒，便可为万物立命、天地立心矣。 情之同处即为性，舍情则性不可见，欲之公处即为理，舍欲则理不可明。故君子不能灭情，惟事平情而已；不能绝欲，惟期寡欲而已。 好丑心太明，则物不契；贤愚心太明，则人不亲。士君子须是内精明而外浑厚，使好丑两得其平，贤愚共受其益，才是生成的德量。 伺察以为明者，常因明而生暗，故君子以恬养智；奋迅以为速者，多因速而致迟，故君子以重持轻。士君子济人利物，宜居其实，不宜居其名，居其名则德损；士大夫忧国为民，当有其心，不当有其语，有其语则毁来。 遇大事矜持者，小事必纵弛；处明庭检饰者，暗室必放逸。君子只是一个念头持到底，自然临小事如临大敌，处密室若坐通衢。 膻秽则蝇蚋丛嘬，芳馨则蜂蝶交侵。故君子不作垢业，亦不立芳名。只是元气浑然，圭角不露便是持身涉世一安乐窝也。 落落者，难合亦难分；欣欣者，易亲亦易散。是以君子宁以刚方见惮，毋以媚悦取容。 君子严如介石而畏其难亲，鲜不以明珠为怪物而起按剑之心；小人滑如脂膏而喜其易合，鲜不以毒螫为甘饴而纵染指之欲。 君子好名，便起欺人之念；小人好名，犹怀畏人之心。故人而皆好名，则开诈善之门。使人而不好名，则绝为善之路。此讥好名者，当严责君子，不当过求于小人也。 廉官多无后，以其太清也；痴人每多福，以其近厚也。故君子虽重廉介，不可无含垢纳污之雅量。虽戒痴顽，亦不必有察渊洗垢之精明。 君子之心事，天青日白，不可使人不知；君子之才华，玉韫珠藏，不可使人易知。 待小人不难于严，而难于不恶；待君子不难于恭，而难于有礼。 念头浓者自恃厚，待人亦厚，处处皆厚；念头淡者自待薄，待人亦薄，事事皆薄。故君子居常嗜好，不可太浓艳，亦不宜太枯寂。 彼富我仁，彼爵我义，君子故不为君相所牢笼；人定胜天，志壹动气，君子亦不受造化之陶铸。 肝受病则目不能视，肾受病则耳不能听。病受于人所不见，必发于人所共见。故君子欲无得罪于昭昭，先无得罪于冥冥。 栖守道德者，寂寞一时；依阿权势者，凄凉万古。达人观物外之物，思身后之身，宁受一时之寂寞，毋取万古之凄凉。 春至时和，花尚铺一段好色，鸟且啭几句好音。士君子幸列头角，复遇温饱，不思立好言、行好事，虽是在世百年，恰似未生一日。 天之机缄不测，抑而伸、伸而抑，皆是播弄英雄、颠倒豪杰处。君子只是逆来顺受、居安思危，天亦无所用其伎俩矣。 十语九中未必称奇，一语不中，则愆尤骈集；十谋九成未必归功，一谋不成则訾议丛兴。君子所以宁默毋躁、宁拙毋巧。 地之秽者多生物，水之清者常无鱼，故君子当存含垢纳污之量，不可持好洁独行之操。 风来疏竹，风过而竹不留声；雁度寒潭，雁过而潭不留影。故君子事来而心始现，事去而心随空。 贫家净扫地，贫女净梳头。景色虽不艳丽，气度自是风雅。士君子当穷愁寥落，奈何辄自废弛哉！ 君子而诈善，无异小人之肆恶；君子而改节，不若小人之自新。 淡薄之士，必为浓艳者所疑；检饬之人，多为放肆者所忌。君子处此固不可少变其操履，亦不可太露其锋芒。 老来疾病都是壮时招得；衰时罪孽都是盛时作得。故持盈履满，君子尤兢兢焉。 士君子不能济物者，遇人痴迷处，出一言提醒之，遇人急难处，出一言解救之，亦是无量功德矣。 勤者敏于德义，而世人借勤以济其贪；俭者淡于货利，而世人假俭以饰其吝。君子持身之符，反为小人营私之具矣，惜哉！ 士君子处权门要路，操履要严明，心气要和易。毋少随而近腥膻之党，亦毋过激而犯蜂虿之毒。 休与小人仇雠，小人自有对头；休向君子谄媚，君子原无私惠。">
<meta name="theme-color" content="#FFFFFF"><meta property="og:title" content="" />
<meta property="og:description" content="天子无妻，告人无匹也。四海之内无客礼，告无适也。足能行，待相者然后进；口能言，待官人然后诏。不视而见，不听而聪，不言而信，不虑而知，不动而功，告至备也。天子也者，势至重，形至佚，心至愈；志无所诎，形无所劳，尊无上矣。《诗》曰：“普天之下；莫非王土；率土之滨，莫非王臣。”此之谓也。 圣王在上，分义行乎下，则士大夫无流淫之行，百吏官人无怠慢之事，众庶百姓无奸怪之俗，无盗贼之罪，莫敢犯上之禁。天下晓然皆知夫盗窃之人不可以为富也，皆知夫贼害之人不可以为寿也，皆知夫犯上之禁不可以为安也。由其道则人得其所好焉，不由其道则必遇其所恶焉。是故刑罚綦省而威行如流，世晓然皆知夫为奸则虽隐窜逃亡之由不足以免也，故莫不服罪而请。《书》曰：“凡人自得罪。”此之谓也。 故刑当罪则威，不当罪则侮；爵当贤则贵，不当贤则贱。古者刑不过罪，爵不逾德。故杀其父而臣其子，杀其兄而臣其弟。刑罚不怒罪，爵赏不逾德，分然各以其诚通。是以为善者劝，为不善者沮；刑罚綦省而威行如流，政令致明而化易如神。传曰：“一人有庆，兆民赖之。”此之谓也。乱世则不然：刑罚怒罪，爵赏逾德，以族论罪，以世举贤。故一人有罪而三族皆夷，德虽如舜，不免刑均，是以族论罪也。先祖当贤，后子孙必显，行虽如桀、纣，列从必尊，此以世举贤也。以族论罪，以世举贤，虽欲无乱，得乎哉！《诗》曰：“百川沸腾，山冢崒崩，高岸为谷，深谷为陵。哀今之人，胡憯莫惩！”此之谓也。 论法圣王，则知所贵矣；以义制事，则知所利矣。论知所贵，则知所养矣；事知所利，则知所出矣。二者，是非之本，得失之原也。故成王之于周公也，无所往而不听，知所贵也。桓公之于管仲也，国事无所往而不用，知所利也。吴有伍子胥而不能用，国至于亡，倍道失贤也。故尊圣者王，贵贤者霸，敬贤者存，慢贤者亡，古今一也。故尚贤使能，等贵贱，分亲疏、序长幼，此先王之道也。故尚贤使能，则主尊下安；贵贱有等，则令行而不流；亲疏有分，则施行而不悖；长幼有序，则事业捷成而有所休。故仁者，仁此者也；义者，分此者也；节者，死生此者也；忠者，惇慎此者也；兼此而能之，备矣；备而不矜，一自善也，谓之圣。不矜矣，夫故天下不与争能而致善用其功。有而不有也，夫故为天下贵矣。《诗》曰：“淑人君子，其仪不忒；其仪不忒，正是四国。”此之谓也。
虽小道,必有可观者焉;致远恐泥,是以君子不为也 不知，无害为君子，知之无损为小人 诚于中，形于外，故君子必慎其独也 欲掩其恶，而卒不可掩;欲诈为善，而卒不可诈，则亦何益之有哉?此君子所以重以为戒，而必谨其独也 君子不妄动，动必有道 君子不徒语，语必有理 君子不苟求，求必有义 君子不虚行，行必有正 君子有九思：视思明，听思聪，色思温，貌思恭，言思忠，事思敬，疑思问，忿思难，见得思义 君子周而不比，小人比而不周 君子喻于义，小人喻于利 君子爱财，取之有道.贞妇爱色，纳之以礼 君子坦荡荡，小人常戚戚 君子道者三，我无能焉：仁者不忧，知者不惑，勇者不惧 君子义以为上。君子有勇而无义为乱；小人有勇而无义为盗 君子中庸，小人反中庸 君子之交淡如水 君子一言，驷马难追 天行健，君子以自强不息；地势坤，君子以厚德载物 君子之学，非为通也。为穷而不困，忧而意不衰也，知祸福终始而心不惑也 君子固穷，小人穷斯滥矣 富与贵，是人之所欲也，不以其道得之，不处也；贫与贱，是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是 君子以同道为朋，小人以同利为朋
君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也，君子于其言，无所苟而已矣 酒中不语真君子，财上分明大丈夫。 贼是小人，智过君子。君子固穷，小人穷斯滥矣 君子爱财，取之有道。 君子安贫，达人知命。 小人肥口，君子肥身。 君子千钱不计较，小人一钱恼人心。 门为小人而设，锁乃君子之防。 能言不是真君子，善处方为大丈夫！ 君子千里同舟，小人隔墙易宿。 强盗口内出赦书，君子口中无戏言。 栽树要栽松柏，结交要结君子。 门内有君子，门外君子至；门内有小人，门外小人至。 君子之交淡以成，小人之交甘以坏。 贤者不炫已之长，君子不夺人所好。 君子修其道德，不为穷困而改节。
君子无过行，小人嫉之亦不能容。可知君子处小人，必平其气以待之，不可稍形激切也。 风俗日趋于奢淫靡所底止，安得有敦古朴之君子，力挽江河。 大丈夫处事，论是非不论祸福。士君子立言，贵平正尤贵精详。 浪子回头，仍不惭为君子。贵人失足，便贻笑于庸人。 闻人誉言，加意奋勉，闻人谤语，加意警惕，此君子修己之功也。 君子存心但凭忠信，而妇孺皆敬之如神，所以君子落得为君子。 君子以名教为乐，岂如稽阮之逾闲。圣人以悲悯为心，不取沮溺之忘世。 知过能改，便是圣人之徒。恶恶太严，终为君子之病。 数虽有定，而君子但求其理，理既得，数亦难违。变固宜防，而君子但守其常，常无失，变亦能御。 儒者多文为富，其文非时文也。君子疾名不称，其名非科名也。 才觉已有不是，便决意改图，此立志为君子也。明知人议其非，偏肆行无忌，此甘心为小人也。 义之中有利，而尚义之君子，初非计及于利也。利之中有害，而趋利之小人，并不顾其为害也。 隐微之衍，即干宪典，所以君子怀刑也。技艺之末，无益身心，所以君子务本也。
危邦不入，乱邦不居，天下有道则入，无道则隐。邦有道，贫且贱焉，耻也。邦无道，富且贵焉，耻也。 防祸于先而不致于后伤情。知而慎行，君子不立于危墙之下，焉可等闲视之。 苍蝇附骥 捷则捷矣 难辞处后之羞；茑萝依松 高则高矣 未免仰扳之耻.所以君子宁以风霜自挟 毋为鱼鸟亲人。 士君子之涉世，於人不可轻为喜怒，喜怒轻，则心腹肝胆皆为人所窥；于物不可重为爱憎，爱憎重，则意气精神悉为物所制。 一点不忍的念头，是生民生物之根芽；一段不为的气节，是撑天撑地之柱石。故君子于一虫一蚁不忍伤残，一缕一丝勿容贪冒，便可为万物立命、天地立心矣。 情之同处即为性，舍情则性不可见，欲之公处即为理，舍欲则理不可明。故君子不能灭情，惟事平情而已；不能绝欲，惟期寡欲而已。 好丑心太明，则物不契；贤愚心太明，则人不亲。士君子须是内精明而外浑厚，使好丑两得其平，贤愚共受其益，才是生成的德量。 伺察以为明者，常因明而生暗，故君子以恬养智；奋迅以为速者，多因速而致迟，故君子以重持轻。士君子济人利物，宜居其实，不宜居其名，居其名则德损；士大夫忧国为民，当有其心，不当有其语，有其语则毁来。 遇大事矜持者，小事必纵弛；处明庭检饰者，暗室必放逸。君子只是一个念头持到底，自然临小事如临大敌，处密室若坐通衢。 膻秽则蝇蚋丛嘬，芳馨则蜂蝶交侵。故君子不作垢业，亦不立芳名。只是元气浑然，圭角不露便是持身涉世一安乐窝也。 落落者，难合亦难分；欣欣者，易亲亦易散。是以君子宁以刚方见惮，毋以媚悦取容。 君子严如介石而畏其难亲，鲜不以明珠为怪物而起按剑之心；小人滑如脂膏而喜其易合，鲜不以毒螫为甘饴而纵染指之欲。 君子好名，便起欺人之念；小人好名，犹怀畏人之心。故人而皆好名，则开诈善之门。使人而不好名，则绝为善之路。此讥好名者，当严责君子，不当过求于小人也。 廉官多无后，以其太清也；痴人每多福，以其近厚也。故君子虽重廉介，不可无含垢纳污之雅量。虽戒痴顽，亦不必有察渊洗垢之精明。 君子之心事，天青日白，不可使人不知；君子之才华，玉韫珠藏，不可使人易知。 待小人不难于严，而难于不恶；待君子不难于恭，而难于有礼。 念头浓者自恃厚，待人亦厚，处处皆厚；念头淡者自待薄，待人亦薄，事事皆薄。故君子居常嗜好，不可太浓艳，亦不宜太枯寂。 彼富我仁，彼爵我义，君子故不为君相所牢笼；人定胜天，志壹动气，君子亦不受造化之陶铸。 肝受病则目不能视，肾受病则耳不能听。病受于人所不见，必发于人所共见。故君子欲无得罪于昭昭，先无得罪于冥冥。 栖守道德者，寂寞一时；依阿权势者，凄凉万古。达人观物外之物，思身后之身，宁受一时之寂寞，毋取万古之凄凉。 春至时和，花尚铺一段好色，鸟且啭几句好音。士君子幸列头角，复遇温饱，不思立好言、行好事，虽是在世百年，恰似未生一日。 天之机缄不测，抑而伸、伸而抑，皆是播弄英雄、颠倒豪杰处。君子只是逆来顺受、居安思危，天亦无所用其伎俩矣。 十语九中未必称奇，一语不中，则愆尤骈集；十谋九成未必归功，一谋不成则訾议丛兴。君子所以宁默毋躁、宁拙毋巧。 地之秽者多生物，水之清者常无鱼，故君子当存含垢纳污之量，不可持好洁独行之操。 风来疏竹，风过而竹不留声；雁度寒潭，雁过而潭不留影。故君子事来而心始现，事去而心随空。 贫家净扫地，贫女净梳头。景色虽不艳丽，气度自是风雅。士君子当穷愁寥落，奈何辄自废弛哉！ 君子而诈善，无异小人之肆恶；君子而改节，不若小人之自新。 淡薄之士，必为浓艳者所疑；检饬之人，多为放肆者所忌。君子处此固不可少变其操履，亦不可太露其锋芒。 老来疾病都是壮时招得；衰时罪孽都是盛时作得。故持盈履满，君子尤兢兢焉。 士君子不能济物者，遇人痴迷处，出一言提醒之，遇人急难处，出一言解救之，亦是无量功德矣。 勤者敏于德义，而世人借勤以济其贪；俭者淡于货利，而世人假俭以饰其吝。君子持身之符，反为小人营私之具矣，惜哉！ 士君子处权门要路，操履要严明，心气要和易。毋少随而近腥膻之党，亦毋过激而犯蜂虿之毒。 休与小人仇雠，小人自有对头；休向君子谄媚，君子原无私惠。" />
<meta property="og:type" content="article" />
<meta property="og:url" content="https://wangyijie.store/posts/literature/%E5%90%9B%E5%AD%90/" /><meta property="article:section" content="posts" />



<title>君子 | hope to be a great computer technology Site</title>
<link rel="manifest" href="/manifest.json">
<link rel="icon" href="/favicon.png" type="image/x-icon">
<link rel="stylesheet" href="/book.min.46181bc93375ba932026e753b37c40e6ff8bb16a9ef770c78bcc663e4577b1ba.css" integrity="sha256-RhgbyTN1upMgJudTs3xA5v&#43;LsWqe93DHi8xmPkV3sbo=" crossorigin="anonymous">
  <script defer src="/flexsearch.min.js"></script>
  <script defer src="/en.search.min.fdba0647c9501127a41f26adcab0438eb8555e76b0481ad7bc42620c87ea0e43.js" integrity="sha256-/boGR8lQESekHyatyrBDjrhVXnawSBrXvEJiDIfqDkM=" crossorigin="anonymous"></script>
<!--
Made with Book Theme
https://github.com/alex-shpak/hugo-book
-->
  
</head>
<body dir="ltr">
  <input type="checkbox" class="hidden toggle" id="menu-control" />
  <input type="checkbox" class="hidden toggle" id="toc-control" />
  <main class="container flex">
    <aside class="book-menu">
      <div class="book-menu-content">
        
  <nav>
<h2 class="book-brand">
  <a class="flex align-center" href="/"><span>hope to be a great computer technology Site</span>
  </a>
</h2>


<div class="book-search">
  <input type="text" id="book-search-input" placeholder="Search" aria-label="Search" maxlength="64" data-hotkeys="s/" />
  <div class="book-search-spinner hidden"></div>
  <ul id="book-search-results"></ul>
</div>












  












  
<ul>
  
  <li>
    <a href="/posts/" >
        Posts
      </a>
      
<ul>
  
  <li>
    <a href="/posts/angluar/" >
        angular
      </a>
  </li>
  
  <li>
    <a href="/posts/ansible/" >
        ansible
      </a>
  </li>
  
  <li>
    <a href="/posts/cicd/" >
        CICD
      </a>
  </li>
  
  <li>
    <a href="/posts/devops/" >
        DevOps
      </a>
  </li>
  
  <li>
    <a href="/posts/english/" >
        English
      </a>
  </li>
  
  <li>
    <a href="/posts/golang/" >
        golang
      </a>
  </li>
  
  <li>
    <a href="/posts/istio/" >
        istio
      </a>
  </li>
  
  <li>
    <a href="/posts/kubernetes/" >
        Kubernetes
      </a>
  </li>
  
  <li>
    <a href="/posts/material2/" >
        mererial2
      </a>
  </li>
  
  <li>
    <a href="/posts/mysql/" >
        mysql
      </a>
  </li>
  
  <li>
    <a href="/posts/postgresql/" >
        postgresql
      </a>
  </li>
  
  <li>
    <a href="/posts/python/" >
        python
      </a>
  </li>
  
  <li>
    <a href="/posts/cloud/" >
        云服务
      </a>
  </li>
  
  <li>
    <a href="/posts/security/" >
        安全
      </a>
  </li>
  
  <li>
    <a href="/posts/container/" >
        容器
      </a>
  </li>
  
  <li>
    <a href="/posts/literature/" >
        文学
      </a>
  </li>
  
  <li>
    <a href="/posts/diary/" >
        日记
      </a>
  </li>
  
  <li>
    <a href="/posts/machine_learning/" >
        机器学习
      </a>
  </li>
  
  <li>
    <a href="/posts/monitor/" >
        监控
      </a>
  </li>
  
  <li>
    <a href="/posts/sre/" >
        站点可靠性工程
      </a>
  </li>
  
  <li>
    <a href="/posts/network/" >
        网络
      </a>
  </li>
  
  <li>
    <a href="/posts/poetry/" >
        诗歌
      </a>
  </li>
  
  <li>
    <a href="/posts/essay/" >
        随笔
      </a>
  </li>
  
</ul>

  </li>
  
  <li>
    <a href="/about/" >
        关于作者
      </a>
  </li>
  
</ul>






</nav>




  <script>(function(){var a=document.querySelector("aside .book-menu-content");addEventListener("beforeunload",function(b){localStorage.setItem("menu.scrollTop",a.scrollTop)}),a.scrollTop=localStorage.getItem("menu.scrollTop")})()</script>


 
      </div>
    </aside>

    <div class="book-page">
      <header class="book-header">
        
  <div class="flex align-center justify-between">
  <label for="menu-control">
    <img src="/svg/menu.svg" class="book-icon" alt="Menu" />
  </label>

  <strong>君子</strong>

  <label for="toc-control">
    
    <img src="/svg/toc.svg" class="book-icon" alt="Table of Contents" />
    
  </label>
</div>


  
  <aside class="hidden clearfix">
    
  
<nav id="TableOfContents"></nav>



  </aside>
  
 
      </header>

      
      
<article class="markdown">
  <h1>
    <a href="/posts/literature/%E5%90%9B%E5%AD%90/">君子</a>
  </h1>
  


  

  



<p>天子无妻，告人无匹也。四海之内无客礼，告无适也。足能行，待相者然后进；口能言，待官人然后诏。不视而见，不听而聪，不言而信，不虑而知，不动而功，告至备也。天子也者，势至重，形至佚，心至愈；志无所诎，形无所劳，尊无上矣。《诗》曰：“普天之下；莫非王土；率土之滨，莫非王臣。”此之谓也。
圣王在上，分义行乎下，则士大夫无流淫之行，百吏官人无怠慢之事，众庶百姓无奸怪之俗，无盗贼之罪，莫敢犯上之禁。天下晓然皆知夫盗窃之人不可以为富也，皆知夫贼害之人不可以为寿也，皆知夫犯上之禁不可以为安也。由其道则人得其所好焉，不由其道则必遇其所恶焉。是故刑罚綦省而威行如流，世晓然皆知夫为奸则虽隐窜逃亡之由不足以免也，故莫不服罪而请。《书》曰：“凡人自得罪。”此之谓也。
故刑当罪则威，不当罪则侮；爵当贤则贵，不当贤则贱。古者刑不过罪，爵不逾德。故杀其父而臣其子，杀其兄而臣其弟。刑罚不怒罪，爵赏不逾德，分然各以其诚通。是以为善者劝，为不善者沮；刑罚綦省而威行如流，政令致明而化易如神。传曰：“一人有庆，兆民赖之。”此之谓也。乱世则不然：刑罚怒罪，爵赏逾德，以族论罪，以世举贤。故一人有罪而三族皆夷，德虽如舜，不免刑均，是以族论罪也。先祖当贤，后子孙必显，行虽如桀、纣，列从必尊，此以世举贤也。以族论罪，以世举贤，虽欲无乱，得乎哉！《诗》曰：“百川沸腾，山冢崒崩，高岸为谷，深谷为陵。哀今之人，胡憯莫惩！”此之谓也。
论法圣王，则知所贵矣；以义制事，则知所利矣。论知所贵，则知所养矣；事知所利，则知所出矣。二者，是非之本，得失之原也。故成王之于周公也，无所往而不听，知所贵也。桓公之于管仲也，国事无所往而不用，知所利也。吴有伍子胥而不能用，国至于亡，倍道失贤也。故尊圣者王，贵贤者霸，敬贤者存，慢贤者亡，古今一也。故尚贤使能，等贵贱，分亲疏、序长幼，此先王之道也。故尚贤使能，则主尊下安；贵贱有等，则令行而不流；亲疏有分，则施行而不悖；长幼有序，则事业捷成而有所休。故仁者，仁此者也；义者，分此者也；节者，死生此者也；忠者，惇慎此者也；兼此而能之，备矣；备而不矜，一自善也，谓之圣。不矜矣，夫故天下不与争能而致善用其功。有而不有也，夫故为天下贵矣。《诗》曰：“淑人君子，其仪不忒；其仪不忒，正是四国。”此之谓也。</p>
<p>虽小道,必有可观者焉;致远恐泥,是以君子不为也
不知，无害为君子，知之无损为小人
诚于中，形于外，故君子必慎其独也
欲掩其恶，而卒不可掩;欲诈为善，而卒不可诈，则亦何益之有哉?此君子所以重以为戒，而必谨其独也
君子不妄动，动必有道
君子不徒语，语必有理
君子不苟求，求必有义
君子不虚行，行必有正
君子有九思：视思明，听思聪，色思温，貌思恭，言思忠，事思敬，疑思问，忿思难，见得思义
君子周而不比，小人比而不周
君子喻于义，小人喻于利
君子爱财，取之有道.贞妇爱色，纳之以礼
君子坦荡荡，小人常戚戚
君子道者三，我无能焉：仁者不忧，知者不惑，勇者不惧
君子义以为上。君子有勇而无义为乱；小人有勇而无义为盗
君子中庸，小人反中庸
君子之交淡如水
君子一言，驷马难追
天行健，君子以自强不息；地势坤，君子以厚德载物
君子之学，非为通也。为穷而不困，忧而意不衰也，知祸福终始而心不惑也
君子固穷，小人穷斯滥矣
富与贵，是人之所欲也，不以其道得之，不处也；贫与贱，是人之所恶也，不以其道得之，不去也。君子去仁，恶乎成名？君子无终食之间违仁，造次必于是，颠沛必于是
君子以同道为朋，小人以同利为朋</p>
<p>君子于其所不知，盖阙如也。名不正，则言不顺；言不顺，则事不成；事不成，则礼乐不兴；礼乐不兴，则刑罚不中；刑罚不中，则民无所措手足。故君子名之必可言也，言之必可行也，君子于其言，无所苟而已矣
酒中不语真君子，财上分明大丈夫。
贼是小人，智过君子。君子固穷，小人穷斯滥矣
君子爱财，取之有道。
君子安贫，达人知命。
小人肥口，君子肥身。
君子千钱不计较，小人一钱恼人心。
门为小人而设，锁乃君子之防。
能言不是真君子，善处方为大丈夫！
君子千里同舟，小人隔墙易宿。
强盗口内出赦书，君子口中无戏言。
栽树要栽松柏，结交要结君子。
门内有君子，门外君子至；门内有小人，门外小人至。
君子之交淡以成，小人之交甘以坏。
贤者不炫已之长，君子不夺人所好。
君子修其道德，不为穷困而改节。</p>
<p>君子无过行，小人嫉之亦不能容。可知君子处小人，必平其气以待之，不可稍形激切也。
风俗日趋于奢淫靡所底止，安得有敦古朴之君子，力挽江河。
大丈夫处事，论是非不论祸福。士君子立言，贵平正尤贵精详。
浪子回头，仍不惭为君子。贵人失足，便贻笑于庸人。
闻人誉言，加意奋勉，闻人谤语，加意警惕，此君子修己之功也。
君子存心但凭忠信，而妇孺皆敬之如神，所以君子落得为君子。
君子以名教为乐，岂如稽阮之逾闲。圣人以悲悯为心，不取沮溺之忘世。
知过能改，便是圣人之徒。恶恶太严，终为君子之病。
数虽有定，而君子但求其理，理既得，数亦难违。变固宜防，而君子但守其常，常无失，变亦能御。
儒者多文为富，其文非时文也。君子疾名不称，其名非科名也。
才觉已有不是，便决意改图，此立志为君子也。明知人议其非，偏肆行无忌，此甘心为小人也。
义之中有利，而尚义之君子，初非计及于利也。利之中有害，而趋利之小人，并不顾其为害也。
隐微之衍，即干宪典，所以君子怀刑也。技艺之末，无益身心，所以君子务本也。</p>
<p>危邦不入，乱邦不居，天下有道则入，无道则隐。邦有道，贫且贱焉，耻也。邦无道，富且贵焉，耻也。
防祸于先而不致于后伤情。知而慎行，君子不立于危墙之下，焉可等闲视之。
苍蝇附骥 捷则捷矣 难辞处后之羞；茑萝依松 高则高矣 未免仰扳之耻.所以君子宁以风霜自挟 毋为鱼鸟亲人。
士君子之涉世，於人不可轻为喜怒，喜怒轻，则心腹肝胆皆为人所窥；于物不可重为爱憎，爱憎重，则意气精神悉为物所制。
一点不忍的念头，是生民生物之根芽；一段不为的气节，是撑天撑地之柱石。故君子于一虫一蚁不忍伤残，一缕一丝勿容贪冒，便可为万物立命、天地立心矣。
情之同处即为性，舍情则性不可见，欲之公处即为理，舍欲则理不可明。故君子不能灭情，惟事平情而已；不能绝欲，惟期寡欲而已。
好丑心太明，则物不契；贤愚心太明，则人不亲。士君子须是内精明而外浑厚，使好丑两得其平，贤愚共受其益，才是生成的德量。
伺察以为明者，常因明而生暗，故君子以恬养智；奋迅以为速者，多因速而致迟，故君子以重持轻。士君子济人利物，宜居其实，不宜居其名，居其名则德损；士大夫忧国为民，当有其心，不当有其语，有其语则毁来。
遇大事矜持者，小事必纵弛；处明庭检饰者，暗室必放逸。君子只是一个念头持到底，自然临小事如临大敌，处密室若坐通衢。
膻秽则蝇蚋丛嘬，芳馨则蜂蝶交侵。故君子不作垢业，亦不立芳名。只是元气浑然，圭角不露便是持身涉世一安乐窝也。
落落者，难合亦难分；欣欣者，易亲亦易散。是以君子宁以刚方见惮，毋以媚悦取容。
君子严如介石而畏其难亲，鲜不以明珠为怪物而起按剑之心；小人滑如脂膏而喜其易合，鲜不以毒螫为甘饴而纵染指之欲。
君子好名，便起欺人之念；小人好名，犹怀畏人之心。故人而皆好名，则开诈善之门。使人而不好名，则绝为善之路。此讥好名者，当严责君子，不当过求于小人也。
廉官多无后，以其太清也；痴人每多福，以其近厚也。故君子虽重廉介，不可无含垢纳污之雅量。虽戒痴顽，亦不必有察渊洗垢之精明。
君子之心事，天青日白，不可使人不知；君子之才华，玉韫珠藏，不可使人易知。
待小人不难于严，而难于不恶；待君子不难于恭，而难于有礼。
念头浓者自恃厚，待人亦厚，处处皆厚；念头淡者自待薄，待人亦薄，事事皆薄。故君子居常嗜好，不可太浓艳，亦不宜太枯寂。
彼富我仁，彼爵我义，君子故不为君相所牢笼；人定胜天，志壹动气，君子亦不受造化之陶铸。
肝受病则目不能视，肾受病则耳不能听。病受于人所不见，必发于人所共见。故君子欲无得罪于昭昭，先无得罪于冥冥。
栖守道德者，寂寞一时；依阿权势者，凄凉万古。达人观物外之物，思身后之身，宁受一时之寂寞，毋取万古之凄凉。
春至时和，花尚铺一段好色，鸟且啭几句好音。士君子幸列头角，复遇温饱，不思立好言、行好事，虽是在世百年，恰似未生一日。
天之机缄不测，抑而伸、伸而抑，皆是播弄英雄、颠倒豪杰处。君子只是逆来顺受、居安思危，天亦无所用其伎俩矣。
十语九中未必称奇，一语不中，则愆尤骈集；十谋九成未必归功，一谋不成则訾议丛兴。君子所以宁默毋躁、宁拙毋巧。
地之秽者多生物，水之清者常无鱼，故君子当存含垢纳污之量，不可持好洁独行之操。
风来疏竹，风过而竹不留声；雁度寒潭，雁过而潭不留影。故君子事来而心始现，事去而心随空。
贫家净扫地，贫女净梳头。景色虽不艳丽，气度自是风雅。士君子当穷愁寥落，奈何辄自废弛哉！
君子而诈善，无异小人之肆恶；君子而改节，不若小人之自新。
淡薄之士，必为浓艳者所疑；检饬之人，多为放肆者所忌。君子处此固不可少变其操履，亦不可太露其锋芒。
老来疾病都是壮时招得；衰时罪孽都是盛时作得。故持盈履满，君子尤兢兢焉。
士君子不能济物者，遇人痴迷处，出一言提醒之，遇人急难处，出一言解救之，亦是无量功德矣。
勤者敏于德义，而世人借勤以济其贪；俭者淡于货利，而世人假俭以饰其吝。君子持身之符，反为小人营私之具矣，惜哉！
士君子处权门要路，操履要严明，心气要和易。毋少随而近腥膻之党，亦毋过激而犯蜂虿之毒。
休与小人仇雠，小人自有对头；休向君子谄媚，君子原无私惠。</p>
</article>
 
      

      <footer class="book-footer">
        
  <div class="flex flex-wrap justify-between">

  

  

  <script src="https://utteranc.es/client.js" repo="wanyijie/blog" issue-term="pathname" label="web"
    theme="github-light" crossorigin="anonymous" async>
    </script>
</div>



<script>{ { . | safeJS } }</script>

 
        
      </footer>

      
  
  <div class="book-comments">

</div>
  
 

      <label for="menu-control" class="hidden book-menu-overlay"></label>
    </div>

    
    <aside class="book-toc">
      <div class="book-toc-content">
        
  
<nav id="TableOfContents"></nav>


 
      </div>
    </aside>
    
  </main>

  <script async src="https://pagead2.googlesyndication.com/pagead/js/adsbygoogle.js?client=ca-pub-6266541561533854"
     crossorigin="anonymous"></script>
</body>
</html>












