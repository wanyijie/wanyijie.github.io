<!DOCTYPE html>
<html lang="en" dir="ltr">
<head>
  <meta charset="UTF-8">
<meta name="viewport" content="width=device-width, initial-scale=1.0">
<meta name="description" content="武王胜殷，杀受，立武庚，以箕子归。作《洪范》">
<meta name="theme-color" content="#FFFFFF"><meta property="og:title" content="" />
<meta property="og:description" content="武王胜殷，杀受，立武庚，以箕子归。作《洪范》" />
<meta property="og:type" content="article" />
<meta property="og:url" content="https://wangyijie.store/posts/literature/%E6%B4%AA%E8%8C%83/" /><meta property="article:section" content="posts" />



<title>洪范 | hope to be a great computer technology Site</title>
<link rel="manifest" href="/manifest.json">
<link rel="icon" href="/favicon.png" type="image/x-icon">
<link rel="stylesheet" href="/book.min.46181bc93375ba932026e753b37c40e6ff8bb16a9ef770c78bcc663e4577b1ba.css" integrity="sha256-RhgbyTN1upMgJudTs3xA5v&#43;LsWqe93DHi8xmPkV3sbo=" crossorigin="anonymous">
  <script defer src="/flexsearch.min.js"></script>
  <script defer src="/en.search.min.e03f7285907974dc7344f2e5e1442ed3b50de4dfa5bcf431ba1efb67489bd5fc.js" integrity="sha256-4D9yhZB5dNxzRPLl4UQu07UN5N&#43;lvPQxuh77Z0ib1fw=" crossorigin="anonymous"></script>
<!--
Made with Book Theme
https://github.com/alex-shpak/hugo-book
-->
  
<script>(function(w,d,s,l,i){w[l]=w[l]||[];w[l].push({'gtm.start':
    new Date().getTime(),event:'gtm.js'});var f=d.getElementsByTagName(s)[0],
    j=d.createElement(s),dl=l!='dataLayer'?'&l='+l:'';j.async=true;j.src=
    'https://www.googletagmanager.com/gtm.js?id='+i+dl;f.parentNode.insertBefore(j,f);
    })(window,document,'script','dataLayer','GTM-NBRSWPN');</script>
    
</head>
<body dir="ltr">
  <input type="checkbox" class="hidden toggle" id="menu-control" />
  <input type="checkbox" class="hidden toggle" id="toc-control" />
  <main class="container flex">
    <aside class="book-menu">
      <div class="book-menu-content">
        
  <nav>
<h2 class="book-brand">
  <a class="flex align-center" href="/"><span>hope to be a great computer technology Site</span>
  </a>
</h2>


<div class="book-search">
  <input type="text" id="book-search-input" placeholder="Search" aria-label="Search" maxlength="64" data-hotkeys="s/" />
  <div class="book-search-spinner hidden"></div>
  <ul id="book-search-results"></ul>
</div>












  












  
<ul>
  
  <li>
    <a href="/posts/" >
        Posts
      </a>
      
<ul>
  
  <li>
    <a href="/posts/angluar/" >
        angular
      </a>
  </li>
  
  <li>
    <a href="/posts/ansible/" >
        ansible
      </a>
  </li>
  
  <li>
    <a href="/posts/cicd/" >
        CICD
      </a>
  </li>
  
  <li>
    <a href="/posts/devops/" >
        DevOps
      </a>
  </li>
  
  <li>
    <a href="/posts/english/" >
        English
      </a>
  </li>
  
  <li>
    <a href="/posts/golang/" >
        golang
      </a>
  </li>
  
  <li>
    <a href="/posts/istio/" >
        istio
      </a>
  </li>
  
  <li>
    <a href="/posts/kubernetes/" >
        Kubernetes
      </a>
  </li>
  
  <li>
    <a href="/posts/material2/" >
        mererial2
      </a>
  </li>
  
  <li>
    <a href="/posts/mysql/" >
        mysql
      </a>
  </li>
  
  <li>
    <a href="/posts/postgresql/" >
        postgresql
      </a>
  </li>
  
  <li>
    <a href="/posts/python/" >
        python
      </a>
  </li>
  
  <li>
    <a href="/posts/cloud/" >
        云服务
      </a>
  </li>
  
  <li>
    <a href="/posts/security/" >
        安全
      </a>
  </li>
  
  <li>
    <a href="/posts/container/" >
        容器
      </a>
  </li>
  
  <li>
    <a href="/posts/literature/" >
        文学
      </a>
  </li>
  
  <li>
    <a href="/posts/diary/" >
        日记
      </a>
  </li>
  
  <li>
    <a href="/posts/machine_learning/" >
        机器学习
      </a>
  </li>
  
  <li>
    <a href="/posts/monitor/" >
        监控
      </a>
  </li>
  
  <li>
    <a href="/posts/sre/" >
        站点可靠性工程
      </a>
  </li>
  
  <li>
    <a href="/posts/network/" >
        网络
      </a>
  </li>
  
  <li>
    <a href="/posts/poetry/" >
        诗歌
      </a>
  </li>
  
  <li>
    <a href="/posts/essay/" >
        随笔
      </a>
  </li>
  
</ul>

  </li>
  
  <li>
    <a href="/about/" >
        关于作者
      </a>
  </li>
  
</ul>






</nav>




  <script>(function(){var a=document.querySelector("aside .book-menu-content");addEventListener("beforeunload",function(b){localStorage.setItem("menu.scrollTop",a.scrollTop)}),a.scrollTop=localStorage.getItem("menu.scrollTop")})()</script>


 
      </div>
    </aside>

    <div class="book-page">
      <header class="book-header">
        
  <div class="flex align-center justify-between">
  <label for="menu-control">
    <img src="/svg/menu.svg" class="book-icon" alt="Menu" />
  </label>

  <strong>洪范</strong>

  <label for="toc-control">
    
    <img src="/svg/toc.svg" class="book-icon" alt="Table of Contents" />
    
  </label>
</div>


  
  <aside class="hidden clearfix">
    
  
<nav id="TableOfContents"></nav>



  </aside>
  
 
      </header>

      
      
<article class="markdown">
  <h1>
    <a href="/posts/literature/%E6%B4%AA%E8%8C%83/">洪范</a>
  </h1>
  


  
  <div>
    
      <a href="/categories/literature/">literature</a>
  </div>
  

  
  <div>
    
      <a href="/tags/wangyijie/">wangyijie</a>, 
      <a href="/tags/literature/">literature</a>
  </div>
  



<p>武王胜殷，杀受，立武庚，以箕子归。作《洪范》。
　　惟十有三祀，王访于箕子。王乃言曰：“呜呼！箕子。惟天阴骘下民，相协厥居，我不知其彝伦攸叙。”
　　箕子乃言曰：“我闻在昔，鲧堙洪水，汩陈其五行。帝乃震怒，不畀洪范九畴，彝伦攸斁。鲧则殛死，禹乃嗣兴，天乃锡禹洪范九畴，彝伦攸叙。
　　初一曰五行，次二曰敬用五事，次三曰农用八政，次四曰协用五纪，次五曰建用皇极，次六曰乂用三德，次七曰明用稽疑，次八曰念用庶征，次九曰向用五福，威用六极。
　　一、五行：一曰水，二曰火，三曰木，四曰金，五曰土。水曰润下，火曰炎上，木曰曲直，金曰従革，土爰稼穑。润下作咸，炎上作苦，曲直作酸，従革作辛，稼穑作甘。
　　二、五事：一曰貌，二曰言，三曰视，四曰听，五曰思。貌曰恭，言曰从，视曰明，听曰聪，思曰睿。恭作肃，从作乂，明作晢，聪作谋，睿作圣。
　　三、八政：一曰食，二曰货，三曰祀，四曰司空，五曰司徒，六曰司寇，七曰宾，八曰师。
　　四、五纪：一曰岁，二曰月，三曰日，四曰星辰，五曰历数。
　　五、皇极：皇建其有极。敛时五福，用敷锡厥庶民。惟时厥庶民于汝极。锡汝保极：凡厥庶民，无有淫朋，人无有比德，惟皇作极。凡厥庶民，有猷有为有守，汝则念之。不协于极，不罹于咎，皇则受之。而康而色，曰：‘予攸好德。’汝则锡之福。时人斯其惟皇之极。无虐茕独而畏高明，人之有能有为，使羞其行，而邦其昌。凡厥正人，既富方谷，汝弗能使有好于而家，时人斯其辜。于其无好德，汝虽锡之福，其作汝用咎。无偏无陂，遵王之义；无有作好，遵王之道；无有作恶，尊王之路。无偏无党，王道荡荡；无党无偏，王道平平；无反无侧，王道正直。会其有极，归其有极。曰：皇极之敷言，是彝是训，于帝其训，凡厥庶民，极之敷言，是训是行，以近天子之光。曰：天子作民父母，以为天下王。
　　六、三德：一曰正直，二曰刚克，三曰柔克。平康，正直；强弗友，刚克；燮友，柔克。沈潜刚克；高明柔克。惟辟作福，惟辟作威，惟辟玉食。臣无有作福、作威、玉食。臣之有作福、作威、玉食，其害于而家，凶于而国。人用侧颇僻，民用僭忒。
　　七、稽疑：择建立卜筮人，乃命卜筮。曰雨，曰霁，曰蒙，曰驿，曰克，曰贞，曰悔，凡七。卜五，占用二，衍忒。立时人作卜筮，三人占，则従二人之言。汝则有大疑，谋及乃心，谋及卿士，谋及庶人，谋及卜筮。汝则従，龟従，筮従，卿士従，庶民従，是之谓大同。身其康强，子孙其逢吉，汝则従，龟従，筮従，卿士逆，庶民逆，吉。卿士従，龟従，筮従，汝则逆，庶民逆，吉。庶民従，龟従，筮従，汝则逆，卿士逆，吉。汝则従，龟従，筮逆，卿士逆，庶民逆，作内吉，作外凶。龟筮共违于人，用静吉，用作凶。
　　八、庶征：曰雨，曰旸，曰燠，曰寒，曰风。曰时五者来备，各以其叙，庶草蕃庑。一极备，凶；一极无，凶。曰休征：曰肃，时雨若；曰乂，时旸若；曰晰，时燠若；曰谋，时寒若；曰圣，时风若。曰咎征：曰狂，恒雨若；曰僭，恒旸若；曰豫，恒燠若；曰急，恒寒若；曰蒙，恒风若。曰王省惟岁，卿士惟月，师尹惟日。岁月日时无易，百谷用成，乂用明，俊民用章，家用平康。日月岁时既易，百谷用不成，乂用昏不明，俊民用微，家用不宁。庶民惟星，星有好风，星有好雨。日月之行，则有冬有夏。月之従星，则以风雨。
　　九、五福：一曰寿，二曰富，三曰康宁，四曰攸好德，五曰考终命。六极：一曰凶、短、折，二曰疾，三曰忧，四曰贫，五曰恶，六曰弱。”</p>
</article>
 
      

      <footer class="book-footer">
        
  <div class="flex flex-wrap justify-between">

  

  

  <script src="https://utteranc.es/client.js" repo="wanyijie/blog" issue-term="pathname" label="web"
    theme="github-light" crossorigin="anonymous" async>
    </script>
</div>



<script>{ { . | safeJS } }</script>

 
        
      </footer>

      
  
  <div class="book-comments">

</div>
  
 

      <label for="menu-control" class="hidden book-menu-overlay"></label>
    </div>

    
    <aside class="book-toc">
      <div class="book-toc-content">
        
  
<nav id="TableOfContents"></nav>


 
      </div>
    </aside>
    
  </main>

  <script async src="https://pagead2.googlesyndication.com/pagead/js/adsbygoogle.js?client=ca-pub-6266541561533854"
     crossorigin="anonymous"></script>
     
<noscript><iframe src="https://www.googletagmanager.com/ns.html?id=GTM-NBRSWPN"
     height="0" width="0" style="display:none;visibility:hidden"></iframe></noscript>
     
</body>
</html>












