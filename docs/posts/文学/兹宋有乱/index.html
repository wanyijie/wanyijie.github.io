<!DOCTYPE html>
<html lang="en" dir="ltr">
<head>
  <meta charset="UTF-8">
<meta name="viewport" content="width=device-width, initial-scale=1.0">
<meta name="description" content="宋元公无信多私，而恶华、向。华定、华亥与向宁谋曰：「亡愈于死，先诸？」华亥伪有疾，以诱群公子。公子问之，则执之。夏六月丙申，杀公子寅、公子御戎、公子朱、公子固、公孙援、公孙丁、拘向胜、向行于其廪。公如华氏请焉，弗许，遂劫之。癸卯，取大子栾与母弟辰、公子地以为质。公亦取华亥之子无戚、向宁之子罗、华定之子启，与华氏盟，以为质。
宋华、向之乱，公子城、公孙忌、乐舍、司马强、向宜、向郑、楚建、郳甲出奔郑。其徒与华氏战于鬼阎，败子城。子城适晋。华亥与其妻必盥而食所质公子者而后食。公与夫人每日必适华氏，食公子而后归。华亥患之，欲归公子。向宁曰：「唯不信，故质其子。若又归之，死无日矣。」公请于华费遂，将攻华氏。对曰：「臣不敢爱死，无乃求去忧而滋长乎！臣是以惧，敢不听命？」公曰：「子死亡有命，余不忍其呴。」冬十月，公杀华、向之质而攻之。戊辰，华、向奔陈，华登奔吴。向宁欲杀大子，华亥曰：「干君而出，又杀其子，其谁纳我？且归之有庸。」使少司寇牼以归，曰：「子之齿长矣，不能事人，以三公子为质，必免。」公子既入，华牼将自门行。公遽见之，执其手曰：「余知而无罪也，入，复而所。」
宋华费遂生华貙、华多僚、华登。貙为少司马，多僚为御士，与貙相恶，乃谮诸公曰：「貙将纳亡人。」亟言之。公曰：「司马以吾故，亡其良子。死亡有命，吾不可以再亡之。」对曰：「君若爱司马，则如亡。死如可逃，何远之有？」公惧，使侍人召司马之侍人宜僚，饮之酒而使告司马。司马叹曰：「必多僚也。吾有谗子而弗能杀，吾又不死，抑君有命，可若何？」乃与公谋逐华貙，将使田孟诸而遣之。公饮之酒，厚酬之，赐及从者。司马亦如之。张丐尤之，曰：「必有故。」使子皮承宜僚以剑而讯之。宜僚尽以告。张丐欲杀多僚，子皮曰：「司马老矣，登之谓甚，吾又重之，不如亡也。」五月丙申，子皮将见司马而行，则遇多僚御司马而朝。张丐不胜其怒，遂与子皮、臼任、郑翩杀多僚，劫司马以叛，而召亡人。壬寅，华、向入。乐大心、丰愆、华牼御诸横。华氏居卢门，以南里叛。六月庚午，宋城旧鄘及桑林之门而守之。
冬十月，华登以吴师救华氏。齐乌枝鸣戍宋。厨人濮曰：「《军志》有之：『先人有夺人之心，后人有待其衰。』盍及其劳且未定也伐诸？若入而固，则华氏众矣，悔无及也。」从之。丙寅，齐师、宋师败吴师于鸿口，获其二帅公子苦雂、偃州员。华登帅其馀以败宋师。公欲出，厨人濮曰：「吾小人，可藉死而不能送亡，君请待之。」乃徇曰：「杨徽者，公徒也。」众从之。公自杨门见之，下而巡之，曰：「国亡君死，二三子之耻也，岂专孤之罪也？」齐乌枝鸣曰：「用少莫如齐致死，齐致死莫如去备。彼多兵矣，请皆用剑。」从之。华氏北，复即之。厨人濮以裳裹首而荷以走，曰：「得华登矣！」遂败华氏于新里。翟偻新居于新里，既战，说甲于公而归。华妵居于公里，亦如之。
十一月癸未，公子城以晋师至。曹翰胡会晋荀吴、齐苑何忌、卫公子朝救宋。丙戌，与华氏战于赭丘。郑翩愿为鹳，其御愿为鹅。子禄御公子城，庄堇为右。干犨御吕封人华豹，张丐为右。相遇，城还。华豹曰：「城也！」城怒而反之，将注，豹则关矣。曰：「平公之灵，尚辅相余。」豹射，出其间。将注，则又关矣。曰：「不狎，鄙！」押矢。城射之，殪。张丐抽殳而下，射之，折股。扶伏而击之，折轸。又射之，死。干丐请一矢，城曰：「余言汝于君。」对曰：「不死伍乘，军之大刑也。干刑而从子，君焉用之？子速诸。」乃射之，殪。大败华氏，围诸南里。华亥搏膺而呼，见华貙，曰：「吾为栾氏矣。」貙曰：「子无我迋。不幸而后亡。」使华登如楚乞师。华貙以车十五乘，徒七十人，犯师而出，食于睢上，哭而送之，乃复入。楚薳越帅师将逆华氏。大宰犯谏曰：「诸侯唯宋事其君，今又争国，释君而臣是助，无乃不可乎？」王曰：「而告我也后，既许之矣。」
楚薳越使告于宋曰：「寡君闻君有不令之臣为君忧，无宁以为宗羞？寡君请受而戮之。」对曰：「孤不佞，不能媚于父兄，以为君忧，拜命之辱。抑君臣日战，君曰『余必臣是助』，亦唯命。人有言曰：『唯乱门之无过』。君若惠保敝邑，无亢不衷，以奖乱人，孤之望也。唯君图之！」楚人患之。诸侯之戍谋曰：「若华氏知困而致死，楚耻无功而疾战，非吾利也。不如出之，以为楚功，其亦能无为也已。救宋而除其害，又何求？」乃固请出之。宋人从之。己巳，宋华亥、向宁、华定、华貙、华登、皇奄伤、省臧，士平出奔楚。宋公使公孙忌为大司马，边卬为大司徒，乐祁为司马，仲几为左师，乐大心为右师，乐挽为大司寇，以靖国人。">
<meta name="theme-color" content="#FFFFFF"><meta property="og:title" content="" />
<meta property="og:description" content="宋元公无信多私，而恶华、向。华定、华亥与向宁谋曰：「亡愈于死，先诸？」华亥伪有疾，以诱群公子。公子问之，则执之。夏六月丙申，杀公子寅、公子御戎、公子朱、公子固、公孙援、公孙丁、拘向胜、向行于其廪。公如华氏请焉，弗许，遂劫之。癸卯，取大子栾与母弟辰、公子地以为质。公亦取华亥之子无戚、向宁之子罗、华定之子启，与华氏盟，以为质。
宋华、向之乱，公子城、公孙忌、乐舍、司马强、向宜、向郑、楚建、郳甲出奔郑。其徒与华氏战于鬼阎，败子城。子城适晋。华亥与其妻必盥而食所质公子者而后食。公与夫人每日必适华氏，食公子而后归。华亥患之，欲归公子。向宁曰：「唯不信，故质其子。若又归之，死无日矣。」公请于华费遂，将攻华氏。对曰：「臣不敢爱死，无乃求去忧而滋长乎！臣是以惧，敢不听命？」公曰：「子死亡有命，余不忍其呴。」冬十月，公杀华、向之质而攻之。戊辰，华、向奔陈，华登奔吴。向宁欲杀大子，华亥曰：「干君而出，又杀其子，其谁纳我？且归之有庸。」使少司寇牼以归，曰：「子之齿长矣，不能事人，以三公子为质，必免。」公子既入，华牼将自门行。公遽见之，执其手曰：「余知而无罪也，入，复而所。」
宋华费遂生华貙、华多僚、华登。貙为少司马，多僚为御士，与貙相恶，乃谮诸公曰：「貙将纳亡人。」亟言之。公曰：「司马以吾故，亡其良子。死亡有命，吾不可以再亡之。」对曰：「君若爱司马，则如亡。死如可逃，何远之有？」公惧，使侍人召司马之侍人宜僚，饮之酒而使告司马。司马叹曰：「必多僚也。吾有谗子而弗能杀，吾又不死，抑君有命，可若何？」乃与公谋逐华貙，将使田孟诸而遣之。公饮之酒，厚酬之，赐及从者。司马亦如之。张丐尤之，曰：「必有故。」使子皮承宜僚以剑而讯之。宜僚尽以告。张丐欲杀多僚，子皮曰：「司马老矣，登之谓甚，吾又重之，不如亡也。」五月丙申，子皮将见司马而行，则遇多僚御司马而朝。张丐不胜其怒，遂与子皮、臼任、郑翩杀多僚，劫司马以叛，而召亡人。壬寅，华、向入。乐大心、丰愆、华牼御诸横。华氏居卢门，以南里叛。六月庚午，宋城旧鄘及桑林之门而守之。
冬十月，华登以吴师救华氏。齐乌枝鸣戍宋。厨人濮曰：「《军志》有之：『先人有夺人之心，后人有待其衰。』盍及其劳且未定也伐诸？若入而固，则华氏众矣，悔无及也。」从之。丙寅，齐师、宋师败吴师于鸿口，获其二帅公子苦雂、偃州员。华登帅其馀以败宋师。公欲出，厨人濮曰：「吾小人，可藉死而不能送亡，君请待之。」乃徇曰：「杨徽者，公徒也。」众从之。公自杨门见之，下而巡之，曰：「国亡君死，二三子之耻也，岂专孤之罪也？」齐乌枝鸣曰：「用少莫如齐致死，齐致死莫如去备。彼多兵矣，请皆用剑。」从之。华氏北，复即之。厨人濮以裳裹首而荷以走，曰：「得华登矣！」遂败华氏于新里。翟偻新居于新里，既战，说甲于公而归。华妵居于公里，亦如之。
十一月癸未，公子城以晋师至。曹翰胡会晋荀吴、齐苑何忌、卫公子朝救宋。丙戌，与华氏战于赭丘。郑翩愿为鹳，其御愿为鹅。子禄御公子城，庄堇为右。干犨御吕封人华豹，张丐为右。相遇，城还。华豹曰：「城也！」城怒而反之，将注，豹则关矣。曰：「平公之灵，尚辅相余。」豹射，出其间。将注，则又关矣。曰：「不狎，鄙！」押矢。城射之，殪。张丐抽殳而下，射之，折股。扶伏而击之，折轸。又射之，死。干丐请一矢，城曰：「余言汝于君。」对曰：「不死伍乘，军之大刑也。干刑而从子，君焉用之？子速诸。」乃射之，殪。大败华氏，围诸南里。华亥搏膺而呼，见华貙，曰：「吾为栾氏矣。」貙曰：「子无我迋。不幸而后亡。」使华登如楚乞师。华貙以车十五乘，徒七十人，犯师而出，食于睢上，哭而送之，乃复入。楚薳越帅师将逆华氏。大宰犯谏曰：「诸侯唯宋事其君，今又争国，释君而臣是助，无乃不可乎？」王曰：「而告我也后，既许之矣。」
楚薳越使告于宋曰：「寡君闻君有不令之臣为君忧，无宁以为宗羞？寡君请受而戮之。」对曰：「孤不佞，不能媚于父兄，以为君忧，拜命之辱。抑君臣日战，君曰『余必臣是助』，亦唯命。人有言曰：『唯乱门之无过』。君若惠保敝邑，无亢不衷，以奖乱人，孤之望也。唯君图之！」楚人患之。诸侯之戍谋曰：「若华氏知困而致死，楚耻无功而疾战，非吾利也。不如出之，以为楚功，其亦能无为也已。救宋而除其害，又何求？」乃固请出之。宋人从之。己巳，宋华亥、向宁、华定、华貙、华登、皇奄伤、省臧，士平出奔楚。宋公使公孙忌为大司马，边卬为大司徒，乐祁为司马，仲几为左师，乐大心为右师，乐挽为大司寇，以靖国人。" />
<meta property="og:type" content="article" />
<meta property="og:url" content="https://wangyijie.github.io/posts/%E6%96%87%E5%AD%A6/%E5%85%B9%E5%AE%8B%E6%9C%89%E4%B9%B1/" /><meta property="article:section" content="posts" />



<title>兹宋有乱 | A great computer technology Site</title>
<link rel="manifest" href="/manifest.json">
<link rel="icon" href="/favicon.png" type="image/x-icon">
<link rel="stylesheet" href="/book.min.46181bc93375ba932026e753b37c40e6ff8bb16a9ef770c78bcc663e4577b1ba.css" integrity="sha256-RhgbyTN1upMgJudTs3xA5v&#43;LsWqe93DHi8xmPkV3sbo=" crossorigin="anonymous">
  <script defer src="/flexsearch.min.js"></script>
  <script defer src="/en.search.min.a56ad50ed261bfdb649cf182a254f9ed96d46fee7705a6ce5c9e85fa1ff18eb5.js" integrity="sha256-pWrVDtJhv9tknPGColT57ZbUb&#43;53BabOXJ6F&#43;h/xjrU=" crossorigin="anonymous"></script>
<!--
Made with Book Theme
https://github.com/alex-shpak/hugo-book
-->
  
</head>
<body dir="ltr">
  <input type="checkbox" class="hidden toggle" id="menu-control" />
  <input type="checkbox" class="hidden toggle" id="toc-control" />
  <main class="container flex">
    <aside class="book-menu">
      <div class="book-menu-content">
        
  <nav>
<h2 class="book-brand">
  <a class="flex align-center" href="/"><span>A great computer technology Site</span>
  </a>
</h2>


<div class="book-search">
  <input type="text" id="book-search-input" placeholder="Search" aria-label="Search" maxlength="64" data-hotkeys="s/" />
  <div class="book-search-spinner hidden"></div>
  <ul id="book-search-results"></ul>
</div>












  












  
<ul>
  
  <li>
    <a href="/posts/" >
        Posts
      </a>
      
<ul>
  
  <li>
    <a href="/posts/angluar-cli/" >
        angular
      </a>
  </li>
  
  <li>
    <a href="/posts/ansible/" >
        ansible
      </a>
  </li>
  
  <li>
    <a href="/posts/cicd/" >
        CICD
      </a>
  </li>
  
  <li>
    <a href="/posts/cloud/" >
        cloude
      </a>
  </li>
  
  <li>
    <a href="/posts/container/" >
        container
      </a>
  </li>
  
  <li>
    <a href="/posts/devops/" >
        DevOps
      </a>
  </li>
  
  <li>
    <a href="/posts/english/" >
        English
      </a>
  </li>
  
  <li>
    <a href="/posts/golang/" >
        golang
      </a>
  </li>
  
  <li>
    <a href="/posts/istio/" >
        istio
      </a>
  </li>
  
  <li>
    <a href="/posts/kubernetes/" >
        Kubernetes
      </a>
  </li>
  
  <li>
    <a href="/posts/%E6%9C%BA%E5%99%A8%E5%AD%A6%E4%B9%A0/" >
        mechine leaning
      </a>
  </li>
  
  <li>
    <a href="/posts/material2/" >
        mererial2
      </a>
  </li>
  
  <li>
    <a href="/posts/%E7%9B%91%E6%8E%A7/" >
        monitor
      </a>
  </li>
  
  <li>
    <a href="/posts/mysql/" >
        mysql
      </a>
  </li>
  
  <li>
    <a href="/posts/%E7%BD%91%E7%BB%9C/" >
        networking
      </a>
  </li>
  
  <li>
    <a href="/posts/%E6%97%A5%E8%AE%B0%E6%9C%AC/" >
        notes
      </a>
  </li>
  
  <li>
    <a href="/posts/postgresql/" >
        postgresql
      </a>
  </li>
  
  <li>
    <a href="/posts/django/" >
        python
      </a>
  </li>
  
  <li>
    <a href="/posts/%E5%AE%89%E5%85%A8/" >
        safe
      </a>
  </li>
  
  <li>
    <a href="/posts/%E8%AF%97%E8%AF%8D/" >
        shi chi
      </a>
  </li>
  
  <li>
    <a href="/posts/%E7%AB%99%E7%82%B9%E5%8F%AF%E9%9D%A0%E6%80%A7%E5%B7%A5%E7%A8%8B/" >
        SRE
      </a>
  </li>
  
  <li>
    <a href="/posts/%E6%96%87%E5%AD%A6/" >
        wenxue
      </a>
  </li>
  
  <li>
    <a href="/posts/%E9%9A%8F%E7%AC%94/" >
        write somethings
      </a>
  </li>
  
</ul>

  </li>
  
  <li>
    <a href="/about/" >
        About
      </a>
  </li>
  
</ul>






</nav>




  <script>(function(){var a=document.querySelector("aside .book-menu-content");addEventListener("beforeunload",function(b){localStorage.setItem("menu.scrollTop",a.scrollTop)}),a.scrollTop=localStorage.getItem("menu.scrollTop")})()</script>


 
      </div>
    </aside>

    <div class="book-page">
      <header class="book-header">
        
  <div class="flex align-center justify-between">
  <label for="menu-control">
    <img src="/svg/menu.svg" class="book-icon" alt="Menu" />
  </label>

  <strong>兹宋有乱</strong>

  <label for="toc-control">
    
    <img src="/svg/toc.svg" class="book-icon" alt="Table of Contents" />
    
  </label>
</div>


  
  <aside class="hidden clearfix">
    
  
<nav id="TableOfContents"></nav>



  </aside>
  
 
      </header>

      
      
<article class="markdown">
  <h1>
    <a href="/posts/%E6%96%87%E5%AD%A6/%E5%85%B9%E5%AE%8B%E6%9C%89%E4%B9%B1/">兹宋有乱</a>
  </h1>
  


  

  



<p>宋元公无信多私，而恶华、向。华定、华亥与向宁谋曰：「亡愈于死，先诸？」华亥伪有疾，以诱群公子。公子问之，则执之。夏六月丙申，杀公子寅、公子御戎、公子朱、公子固、公孙援、公孙丁、拘向胜、向行于其廪。公如华氏请焉，弗许，遂劫之。癸卯，取大子栾与母弟辰、公子地以为质。公亦取华亥之子无戚、向宁之子罗、华定之子启，与华氏盟，以为质。</p>
<p>宋华、向之乱，公子城、公孙忌、乐舍、司马强、向宜、向郑、楚建、郳甲出奔郑。其徒与华氏战于鬼阎，败子城。子城适晋。华亥与其妻必盥而食所质公子者而后食。公与夫人每日必适华氏，食公子而后归。华亥患之，欲归公子。向宁曰：「唯不信，故质其子。若又归之，死无日矣。」公请于华费遂，将攻华氏。对曰：「臣不敢爱死，无乃求去忧而滋长乎！臣是以惧，敢不听命？」公曰：「子死亡有命，余不忍其呴。」冬十月，公杀华、向之质而攻之。戊辰，华、向奔陈，华登奔吴。向宁欲杀大子，华亥曰：「干君而出，又杀其子，其谁纳我？且归之有庸。」使少司寇牼以归，曰：「子之齿长矣，不能事人，以三公子为质，必免。」公子既入，华牼将自门行。公遽见之，执其手曰：「余知而无罪也，入，复而所。」</p>
<p>宋华费遂生华貙、华多僚、华登。貙为少司马，多僚为御士，与貙相恶，乃谮诸公曰：「貙将纳亡人。」亟言之。公曰：「司马以吾故，亡其良子。死亡有命，吾不可以再亡之。」对曰：「君若爱司马，则如亡。死如可逃，何远之有？」公惧，使侍人召司马之侍人宜僚，饮之酒而使告司马。司马叹曰：「必多僚也。吾有谗子而弗能杀，吾又不死，抑君有命，可若何？」乃与公谋逐华貙，将使田孟诸而遣之。公饮之酒，厚酬之，赐及从者。司马亦如之。张丐尤之，曰：「必有故。」使子皮承宜僚以剑而讯之。宜僚尽以告。张丐欲杀多僚，子皮曰：「司马老矣，登之谓甚，吾又重之，不如亡也。」五月丙申，子皮将见司马而行，则遇多僚御司马而朝。张丐不胜其怒，遂与子皮、臼任、郑翩杀多僚，劫司马以叛，而召亡人。壬寅，华、向入。乐大心、丰愆、华牼御诸横。华氏居卢门，以南里叛。六月庚午，宋城旧鄘及桑林之门而守之。</p>
<p>冬十月，华登以吴师救华氏。齐乌枝鸣戍宋。厨人濮曰：「《军志》有之：『先人有夺人之心，后人有待其衰。』盍及其劳且未定也伐诸？若入而固，则华氏众矣，悔无及也。」从之。丙寅，齐师、宋师败吴师于鸿口，获其二帅公子苦雂、偃州员。华登帅其馀以败宋师。公欲出，厨人濮曰：「吾小人，可藉死而不能送亡，君请待之。」乃徇曰：「杨徽者，公徒也。」众从之。公自杨门见之，下而巡之，曰：「国亡君死，二三子之耻也，岂专孤之罪也？」齐乌枝鸣曰：「用少莫如齐致死，齐致死莫如去备。彼多兵矣，请皆用剑。」从之。华氏北，复即之。厨人濮以裳裹首而荷以走，曰：「得华登矣！」遂败华氏于新里。翟偻新居于新里，既战，说甲于公而归。华妵居于公里，亦如之。</p>
<p>十一月癸未，公子城以晋师至。曹翰胡会晋荀吴、齐苑何忌、卫公子朝救宋。丙戌，与华氏战于赭丘。郑翩愿为鹳，其御愿为鹅。子禄御公子城，庄堇为右。干犨御吕封人华豹，张丐为右。相遇，城还。华豹曰：「城也！」城怒而反之，将注，豹则关矣。曰：「平公之灵，尚辅相余。」豹射，出其间。将注，则又关矣。曰：「不狎，鄙！」押矢。城射之，殪。张丐抽殳而下，射之，折股。扶伏而击之，折轸。又射之，死。干丐请一矢，城曰：「余言汝于君。」对曰：「不死伍乘，军之大刑也。干刑而从子，君焉用之？子速诸。」乃射之，殪。大败华氏，围诸南里。华亥搏膺而呼，见华貙，曰：「吾为栾氏矣。」貙曰：「子无我迋。不幸而后亡。」使华登如楚乞师。华貙以车十五乘，徒七十人，犯师而出，食于睢上，哭而送之，乃复入。楚薳越帅师将逆华氏。大宰犯谏曰：「诸侯唯宋事其君，今又争国，释君而臣是助，无乃不可乎？」王曰：「而告我也后，既许之矣。」</p>
<p>楚薳越使告于宋曰：「寡君闻君有不令之臣为君忧，无宁以为宗羞？寡君请受而戮之。」对曰：「孤不佞，不能媚于父兄，以为君忧，拜命之辱。抑君臣日战，君曰『余必臣是助』，亦唯命。人有言曰：『唯乱门之无过』。君若惠保敝邑，无亢不衷，以奖乱人，孤之望也。唯君图之！」楚人患之。诸侯之戍谋曰：「若华氏知困而致死，楚耻无功而疾战，非吾利也。不如出之，以为楚功，其亦能无为也已。救宋而除其害，又何求？」乃固请出之。宋人从之。己巳，宋华亥、向宁、华定、华貙、华登、皇奄伤、省臧，士平出奔楚。宋公使公孙忌为大司马，边卬为大司徒，乐祁为司马，仲几为左师，乐大心为右师，乐挽为大司寇，以靖国人。</p>
</article>
 
      

      <footer class="book-footer">
        
  <div class="flex flex-wrap justify-between">

  

  

  <script src="https://utteranc.es/client.js" repo="wanyijie/blog" issue-term="pathname" label="web"
    theme="github-light" crossorigin="anonymous" async>
    </script>
</div>



<script>{ { . | safeJS } }</script>

 
        
      </footer>

      
  
  <div class="book-comments">

</div>
  
 

      <label for="menu-control" class="hidden book-menu-overlay"></label>
    </div>

    
    <aside class="book-toc">
      <div class="book-toc-content">
        
  
<nav id="TableOfContents"></nav>


 
      </div>
    </aside>
    
  </main>

  <script async src="https://pagead2.googlesyndication.com/pagead/js/adsbygoogle.js?client=ca-pub-6266541561533854"
     crossorigin="anonymous"></script>

<ins class="adsbygoogle"
     style="display:block"
     data-ad-client="ca-pub-6266541561533854"
     data-ad-slot="9511333096"
     data-ad-format="auto"
     data-full-width-responsive="true"></ins>
<script>
     (adsbygoogle = window.adsbygoogle || []).push({});
</script>
</body>
</html>












